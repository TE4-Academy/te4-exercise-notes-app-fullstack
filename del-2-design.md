# Del 2: UX/UI Design & Tillgänglighet

## Roll: UX/UI Designer
En UX-designer fokuserar på HUR användaren interagerar med produkten, medan UI-designer ansvarar för det visuella utseendet. Tillgänglighet säkerställer att alla kan använda produkten.

## Uppgift
Designa användarupplevelsen och det visuella gränssnittet för din anteckningsapp.

### Steg 1: Användarflöden (User Flow)
Rita upp hur användaren navigerar genom appen:
1. Hur skapar man en ny anteckning?
2. Hur hittar man gamla anteckningar?
3. Hur redigerar/tar bort man anteckningar?
4. Vad händer om något går fel?

**Använd** papper och penna för att komma igång, gå sedan över till Draw.io

### Steg 2: Wireframes
Skissa de viktigaste skärmarna i din app:
- Startsida/lista med anteckningar
- Skapa ny anteckning
- Visa/redigera anteckning

**Tips:** Börja med papper! Fokusera på layout och funktion, inte färger eller detaljer.

### Steg 3: Mobile-First Design
Din app ska fungera bra på mobil. Tänk på:
- **Tumregeln**: Viktiga knappar ska vara lätta att nå med tummen
- **Läsbarhet**: Text ska vara stor nog att läsa utan att zooma
- **Touch-targets**: Knappar ska vara minst 44px stora
- **Enhandsanvändning**: Ska fungera med en hand

### Steg 4: Tillgänglighet (WCAG Basics)
Kontrollera att din design fungerar för alla:
- **Färgkontrast**: Text ska synas tydligt mot bakgrunden
- **Tangentbordsnavigation**: Går det att använda utan mus/touch?
- **Skärmläsare**: Har alla element beskrivande text?
- **Enkelhet**: Är gränssnittet enkelt att förstå?

### Steg 5: Visuell Design
Nu kan du tänka på:
- Färgschema (max 3-4 färger)
- Typografi (välj 1-2 fonter)
- Ikoner och knappar
- Spacing och layout

**Verktyg att använda:**
- Figma (skapa ett gratiskonto)


### Steg 6: Klickbar Prototyp i Figma
Skapa en enkel prototyp där man kan klicka/trycka igenom appens flöde (utan riktig funktionalitet än).

## Leverans
Skapa följande:
- `user-flows.png/pdf` - Diagram över användarflöden
- `wireframes.png/pdf` - Skisser av alla skärmar
- `visual-design.png/pdf` - Färdig design
- `accessibility-checklist.md` - Genomgång av tillgänglighetskrav
- `prototype-link.md` - Länk till klickbar prototyp i Figma

## Tidsåtgång
Ca 3-4 timmar

## Nästa steg
När designen är klar går du vidare till Del 3: Teknisk Planering
